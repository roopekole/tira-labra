### Weekly report, w7

Viimeistelin projektia tällä viikolla. Tämän lisäksi osallistuin demotilaisuuteen 23.6.2021 klo 16-17.

Osana viimeistelyjä korjasin sekä aiemmin itse havaitsemaniani puutteita sekä vertaisarvioinnissa tehtyjä havaintoja. Aivan kaikkia puutteita ja parannusehdotuksia en valitettavasti ehtinyt korjaamaan. Suurin osa puutteista oli huolimattomuusvirheitä koodissa ja ne tulivat hyvin esiin yksikkötestauksissa. Parantelin myös yksikkötestausta viikon aikana. Lisäksi laadin testausdokumentin sekä parantelin koodin laatua.

JPS-algoritmiin jäi yksi harmillinen bugi, jonka havaitsin yksikkötesteillä, mutta jota en tuntikaupalla käytetystä ajasta huolimatta onnistunut korjaamaan. Vika ilmenee kun algoritmi tulee pisteeseen, jossa sen pitäisi löytää ulos diagonaalisesta tunnelista. Jostain syystä algoritmi ei havaitse ulospääsyreittiä. On mahdollista, että löydän vielä ratkaisun tämän raportin kirjoittamisen jälkeen, mutta palautukseen on pakko ryhtyä, jotta ehdin tehdä kaiken valmiiksi ennen deadlinea.

Tämän viikon työmäärä: 16 h. Kurssin työmäärä yhteensä n.101 h.