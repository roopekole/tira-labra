# Weekly report, W6

Toteutin tällä viikolla projektille määritellyn oman tietorakenteen, jolla korvaan sekä A*- että JPS-tietorakenteissa käyttämäni `heapq` -moduulin tarjoamat minimikekotoiminnollisuudet. Toteutin siis ns. minimikeon, jota käytän algoritmeissa priority queue toteutuksena. Kekoon voi lisätä tietoa ja sieltä voi poistaa minimiarvon. 

En ehtinyt vielä toteuttamaan kattavaa yksikkötestausta ko. tietorakenteelle. Integroidessani tietorakennetta osaksi algoritmejani tein kuitenkin vertailua `heapq`:n tarjoamia toiminnollisuuksia käyttäviin algoritmitoteutuksiin ja sain systemaattisesti identtisiä tuloksia sovelluksen eri parametrivalinnoilla (kartat, lähtö- ja maalipisteet). Näin ollen looginen olettamus on, että tietorakenteeni toimii ainakin pääpiirteissään kuten pitääkin.

Tietorakenteen implementoinnin ja integroinnin lisäksi tein annetun vertaisarvioinnin. Toteutustyön ohella ylimääräistä työtä aiheutti myös se, että läppärini omistaja toteutti järjestelmäuudistuksia, joiden myötä projektille tarpeellisia mooduleita (mm. Flask) ei voinut enää käyttää tai asentaa aiemmin käyttämääni lokaaliin ympäristöön. Näin ollen jouduin vaihtamaan virtuaalikoneeseen, jolla oli eri käyttöjärjestelmä yms. muita konfiguraatioita, mikä aiheutti melko paljon ylimääräistä asennus- ja selvitystyötä.

Viikonloppuna ja ensiviikolla laajennan testikattavuutta. Tämän avulla uskon saavani kiinni loputkin virheet ohjelmastani. Lisäki korjaan jo (omien ja vertaisten huomioiden myötä) huomioidut kohdat niin pitkälle kuin aika suinkin riittää. Toki väliin jäävä juhannus vaikeuttaa ajankäyttöä merkittävästi. Lisäksi dokumentoin työni loppuun.

Uskon saavani maanantaihin 27.6.2021 mennssä laadittua ihan kelpo, joskin ei aivan 100% täydellisen palautuksen. Yllättävän paljon on mennyt aikaa tähän kurssiin kyllä - ei ole helpot opintopisteet.

Tämän viikon työmäärä n. 13 h. (yhteensä kurssiin käytetty siis 86 h).